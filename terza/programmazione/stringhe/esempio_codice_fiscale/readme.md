# Consegne per il progetto Codice Fiscale

## Codice di esempio
Ogni studente deve copiare sul proprio computer il codice di esempio che può essere trovato nel mio account al repository Appunti,link  [https://github.com/alessandro-bugatti/Appunti/tree/master/terza/programmazione/stringhe/esempio_codice_fiscale](https://github.com/alessandro-bugatti/Appunti/tree/master/terza/programmazione/stringhe/esempio_codice_fiscale)

Si deve poi verificare che funzioni sul proprio computer, generando dei codici di vari comuni.

## Documentazione del progetto
Ogni gruppo, oltre a scrivere l'applicazione e tenere il diario degli incontri, dovrà anche stilare un documento nel quale devono comparire le seguenti parti:
* **introduzione**: spiega qual è lo scopo dell'applicazione e le sue funzionalità
* **idee di progetto**: con il procedere della scrittura, documentare le scelte che vengono fatte, come si è deciso di implementare le funzionalità, gli "esperimenti" che sono stati fatti e anche i "vicoli ciechi", cioè quelle scelte che si è provato a fare ma poi sono state abbandonate perchè non portavano da nessuna parte (molto importante)
* **documentazione utente delle applicazioni**: si fa dopo che ogni programma è finito e spiega, anche con l'ausilio di schermate di funzionamento, come utilizzare l'applicazione.
* **conclusioni**: cosa si è imparato nello svolgimento di questo lavoro-


## Scrittura del codice 

Il codice deve essere sviluppato in maniera collaborativa, nessuno deve arrivare agli incontri dicendo "Ho fatto tutto, guardate qua", ma, ognuno con le proprie abilità, deve contribuire in termini di idee, proposte, codice, ecc.
Il codice deve rispettare rigidamente le norme di buona scrittura (indentazione, nome delle variabili e delle funzioni, organizzazione, commenti utili, ...) e deve essere pianificato prima di procedere con la scrittura.
La consegna prevede un'applcazione perfettamente funzionante da console e un'altra grafica: se il codice è organizzato bene buona parte di quello della prima parte deve essere riutilizzato per la seconda, quindi non devono essere scritte in maniera indipendente, ma prima una e poi l'altra, per sfruttare il riutilizzo del codice.
L'algoritmo del calcolo del codice fiscale è per sua natura molto modulare (ogni pezzo viene calcolato indipendentemente dagli altri), ci si possono suddividere facilmente le funzionalità e ognuno può e deve testare indipendentemente i casi semplici e anche quelli complessi. Nella versione grafica il suggerimento è quello di utilizzare una schermata di un documento reale che contiene i dati, che potete trovare facilmente su Internet. 

Ovviamente potete anche aggiungere altre funzionalità a vostra scelta.
Altro suggerimento: non sviluppate tutto il codice insieme, ogni volta che volete aggiungere un pezzo conviene fare degli esperimenti in progetti separati, quando poi si ha capito bene come funzionano si inseriscono nel programma generale, un po' come il codice che si trova in questo progetto, che isola il problema di recuperare i codici relativi a ogni comune.

## Cosa consegnare
Il documento di cui sopra e il codice dei vostri due programmi, quello a console e quello grafico, secondo le indicazioni spiegate nella videolezione. **Importante**: è preferibile consegnare un programma semplice ma funzionante, che uno complesso, con tante possibilità, ma che non funziona o ha un sacco di errori. 

Istruzioni sulla modalità di consegna vi verranno date più avanti durante le milestones o in un incontro in videoconferenza con tutta la classe.














